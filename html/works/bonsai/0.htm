<head>
   <title>Bonsai Kultúra</title>
   <meta charset="utf-8">
   <meta http-equiv="Content-Type" content="text/html; charset=iso-8859-2">
   <link rel="stylesheet" href="https://cdn.jsdelivr.net/npm/bootstrap@4.6.2/dist/css/bootstrap.min.css" integrity="sha384-xOolHFLEh07PJGoPkLv1IbcEPTNtaed2xpHsD9ESMhqIYd0nLMwNLD69Npy4HI+N" crossorigin="anonymous">
   <link href="bonsai.css" type="text/css" rel="stylesheet">
</head>



<div id="szoveg">

      
     
   
            <img src="pics/2.jpg">
      <h3>Mi a bonsai?</h3><br>
     
      
     <p> A bonsai szabad fordításban tálban nevelt fát jelent, de nem minden növény bonsai amely kisméretű és cserépedénybe van ültetve. </p>

      A bonsai sokak szerint művészet, egy életstílus része és mi is, amikor bonsairól beszélünk nem egy génmanipulációval vagy vegyszeres eljárásokkal törpenövésűvé kényszerített fáról vagy inkább divatcikkről beszélünk (sok mindenre ráragasztják a "bonsai" címkét), hanem egy a természettel összhangban lévő (összhangra törekvő) ember alkotásáról amellyel a természet iránti csodálatát igyekszik kifejezni.
      
      <p>Néhányan a bonsai készítők szemére vetik, hogy szerintük kínozzák a növényeket. A metszés, drótozás valóban fájdalmat okozhat a növénynek (elsosorban a helytelen metszés,drótozás, stb.), de ha alaposan megnézünk egy szakszerűen nevelt bonsait, megértjük, hogy a metszés csak egy szükséges eljárás, (pl. a kertben lévő fákat is metszik) és összességében a növény profitál a gondoskodásból annak ellenére, hogy
       a cserépben soha nem érheti el a genetikailag beléprogramozott maximális méretet.</p>
     <p> Tehát a bonsai művészet, melynek célja a korábban a természetben megfigyelt növények (elsősorban fák) miniatürizált változatokon keresztüli szimbolizálása. Nem silány utánzásra kell itt gondolni, hanem tényleg magát az élőt és az élőlények harmonikus kapcsolatait, a lényeget kell megragadni.
      </p>
      
</div>
